<h1>Escriure els criteris</h1>
<p><em>La clau de l'èxit d'una tasca amb revisió per parells són uns criteris ben escrits.</em></p>
<h2>Els criteris han de ser...</h2>
<ul>
<li><strong>Objectius</strong><br />
Els criteris han de ser <em>objectius</em> i no <em>subjectius</em>. S'han d'utilitzar per provar la presència o correcció d'una característica de la tramesa de l'estudiant. En canvi no s'han de fer servir per demanar als estudiants que facin judicis sobre la qualitat del treball. Les avaluacions fetes per estudiants (fins i tot les fetes pels estudiants de màster) no són consistents si el que se'ls demana és que facin judicis subjectius.</li>
<br />
<li><strong>Concisos</strong><br />
Els estudiants haurien de ser capaços d'avaluar el treball d'altres estudiants encara que ells no hagin assolit aquell estàndard. Això vol dir que els heu de donar les instruccions necessàries perquè comprovin els criteris.</li>
<br />
<li><strong>Binaris</strong><br />
<em>Recordeu que els criteris són per a estudiants, no per a mestres</em>. Si d'entrada voleu una escala, pregunteu-vos com definireu els nivells d'aquesta escala. Pregunteu-vos "Què diferenciarà els nivells?" I després "Quin nivell és el desitjable?" L'establiment d'un criteri binari en el nivell desitjat conduirà als estudiants a assolir aquest nivell. <br />
Si voleu oferir una compensació per una resposta parcialment correcta o per una resposta superior dividiu aquest criteri en altres més detallats i que siguin més específics. Els criteris binaris són allò que fa possible que els estudiants avaluïn objectivament. Utilitzant una rúbrica binària també estableix un estàndard definitiu que pot, al seu torn, fomentar una major i millor retenció per part dels estudiants. Els estudiants aprecien l'eliminació de la "conjectura"; els criteris binaris fan "assolible" el treball de la tasca</li>
</ul>

<h2>Respostes ocultes</h2>
<p>Els estudiants veuen els criteris a la Descripció de la tasca, fins i tot abans d'enviar-la.</p>
<p>Per cada criteri, però, es pot escriure un text addicional a la casella <em>Criteri alternatiu</em> . Aquest segon text apareix durant la revisió i un cop s'hagi acabat. Això us permetrà crear criteris amb respostes específiques o proves que els estudiants no veuran fins que hagin fet la seva tramesa.</p>

<h2>Criteris més complexos</h2>
<p>Els criteris poden ser frases simples o més complexes. Si sabeu escriure codi HTML podreu crear criteris amb estructura i format. Per exemple, es pot envoltar el text amb etiquetes del tipus <code>&lt;strong&gt;...&lt;/strong&gt;</code> per transformar el text en <strong>negreta</strong>, o amb <code>&lt;em&gt;...&lt;/em&gt;</code> per  <em>italitzar el text</em>, o un <code>&lt;br /&gt;</code> us permetrà inserir un salt de línia, etc.</p>

<h2>Valors d'un criteri</h2>
<p>Els valors dels criteris més la recompensa que els estudiants reben per fer les 2 revisions han de sumar la puntuació total de la Tasca. El sistema intenta fer que la suma sigui correcte i a la part inferior de la pàgina <em>Criteris</em> us anirà proporcionant ajuda per tal d'aconseguir-ho .</p>

<h1>Exemples de Criteris</h1>
<p>A continuació teniu uns bons exemples de criteris objectius, concisos i binaris. (S'han utilitzat etiquetes HTML per crear ten negreta i inserir salts de línia.)</p>
<table>
	<tr>
		<td colspan="2" style="border-top:1px solid #cccccc;"><em>Exemple d'una tasca de programació...</em></td>
	</tr>
	<tr>
		<td style="vertical-align:top;"><input type="checkbox" checked disabled /></td>
		<td><strong>Els comentaris s'utilitzen per descriure els efectes dels blocs de codi</strong><br />Hi ha d'haver almenys tres comentaris. Els comentaris han de descriure els blocs de codi amb un propòsit comú, per exemple <pre>// Sortida d'una llista amb les estadístiques de l'usuari</pre></td>
	</tr>
	<tr>
		<td colspan="2" style="border-top:1px solid #cccccc;"><em>Exemple d'una tasca de tractament de textos...</em></td>
	</tr>
	<tr>
		<td style="vertical-align:top;"><input type="checkbox" checked disabled /></td>
		<td><strong>S'utilitza una <em>Taula de continguts</em> automàtica</strong><br />La taula de contingut hauria d'haver estat creada de forma automàtica, basada en els estils d'encapçalament dels títols, en comptes d'introduir-se manualment. Si feu clic a la taula de contingut ha quedar seleccionada tota la taula. No hauria de ser possible la modificació manual de la taula de contingut.</td>
	</tr>
	<tr>
		<td colspan="2" style="border-top:1px solid #cccccc;"><em>Exemple d'una tasca de redacció de text...</em></td>
	</tr>
	<tr>
		<td style="vertical-align:top;"><input type="checkbox" checked disabled /></td>
		<td><strong>Citacions segons l'estil de referència IEEE</strong><br />Les cites en l'estil IEEE s'han de fer posant un nombre entre claudàtors, per exemple <em>"...demostrat de manera concloent [4]."</em>. Allà on aparegui una cita també es veurà el número de pàgina.</td>
	</tr>
</table>
